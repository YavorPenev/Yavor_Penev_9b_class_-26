Направете програма, която да принтира таблица с информация за всеки един целочислен тип в C. 
Всеки ред от таблицата трябва да съдържа името на типа, формата, чрез който се принтира, колко байта заема,
 максималната стойност на знаковата (signed) версията на типа, минималната стойност на знаковата (signed) стойност 
 на типа  и формата на безнаковата версия и максималната стойност на безнаковата версия на типа (unsigned).
  Можете да използвате макро за да съкратите работата по принтирането на данните.

Реализирайте програма, която да извършва безопасни математически операции с типа “int”. За Целта:
Създайте заглавен файл “safeint.h”, в който да се декларира структура “SafeResult”.
Структурата трябва да има две полета: “value” - от тип int (съдържа резултата от математическата операция) 
 и “errorflag” от тип int (използва се за да съдържа информация дали е възникнала грешка по време на изпълнението
на операцията, може да има целочислени стойности “0” и “1”). Освен структурата трябва да се декларират 5 функции -
една за събиране на две числа (safeadd) от тип int, една от изваждане на две числа (safesubtract) от тип int, 
една за умножение на две числа от тип int (safemultiply), една функция за деление на две  числа (safedivide) 
 от тип int, и една функция за превръщане на символен низ в тип int (safestrtoint). Всяка функция трябва да 
 връща стойност от тип “SafeResult”.
Създайте сорс файл “safeint.c”, в  който дефинирайте функциите. Резултата от функцията трябва да се записва в
 полете “result” на структурата “SafeResult”, която се връща. Ако се е получило препълване на типа 
 (overflow или underflow) полето errorflag на структурата която се връща трябва да съдържа “1”. Ако няма препълване
  полето трябва да съдържа 0. За да проверите за препълване по време на превръщане на символен низ към цяло число,
   използвайте функциите safeadd и safemultiply.

Направете 4 програми: safeadd.c, safesubtract.c safemultiply.c и safedivide.c. Всяка програма трябва да приема
 2 аргумента от терминала и да връща съответно: сборът на двете числа, разликата на двете числа, произведението на 
 двете числа, и частното на двете числа, като използва функциите от safeint модула. Ако двете числа, които се
  подават са твърде големи (или твърде малки) за да се поберат в типа “int”, програмите трябва да уведомяват 
  потребителя, че аргументите надвишават допустимите стойности. Съобщение за грешка трябва да се извежда и ако 
  математическата операция, която се извършва предизвика препълване (underflow или overflow). Понеже съобщенията за 
  грешки се повтарят между четирите програми, можете да ги изведете в отделен модул “util”.

Създайте Makefile, който да построява модула safeint и четирите програми, които се нуждаят от него.